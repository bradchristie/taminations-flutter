# Trade Family

## Trade

### Formazioni iniziali
Mini-Wave, Couple e ballerini non adiacenti, come descritto di seguito.

### Esempi di comandi
#### Centers Trade
#### Boys Trade
#### Ends Trade
#### Heads Square Thru 4, Touch 1/4, Girls Trade
#### Center 6, Trade

### Azione di danza
Due ballerini si scambiano di posto camminando in avanti a semicerchio, oltrepassandosi di
spalla destra se hanno iniziato rivolti nella stessa direzione. (Vedi "Generalità: Convenzioni e regole: Passing
Rule"). I ballerini finiscono rivolti nella direzione opposta rispetto alla loro direzione originaria.

### Formazioni finali
Mini-Wave, Couple e ballerini non adiacenti, come descritto di seguito.

### Timing
Mini-Wave, 3; Couple, 4; con tempi aggiuntivi per ballerini non adiacenti.

### Stile
Da una Mini-Wave, i ballerini mantengono la presa delle mani.

Da una coppia, i ballerini fanno oscillare leggermente le mani unite all'indietro mentre rilasciano la presa.
Questo li fa girare nella direzione corretta mentre iniziano ad andare avanti.

### Commenti
Due ballerini possono eseguire Trade solo quando sono rivolti nella stessa direzione o in direzioni
opposte. Inoltre, ogni ballerino deve trovarsi alla destra o alla sinistra dell'altro, ma non è necessario che siano
adiacenti.

Trade, se usato senza designare ballerini, significa Everyone Trade.

I caller a volte aggiungono qualche parola di aiuto a questa call. Ad esempio, dalle normali Facing Lines, "Pass
Thru, Girls Trade down the line" avvisa le donne che non sono adiacenti. Un altro esempio è "Trade by the
Right" (o Left), che indica che ogni coppia di ballerini che fanno Trade si trova in una Mini-Wave di mano
destra (o di mano sinistra). In alcuni casi, è necessario un po’ di aiuto per designare coppie (ad esempio, da un
Alamo Ring, Trade by the Right) o designare ballerini (ad esempio, da una Inverted Line, Those Who Can
Trade by the Left). I caller devono essere consapevoli che a volte (principalmente al di fuori dei paesi di lingua
inglese) i ballerini possono scambiare "Trade by the Right" per la call “Trade By” (#46). In una situazione del
genere, "Trade with the Right Hand" potrebbe avere più successo.

Per questa call, quando ci sono esattamente quattro ballerini che sono direttamente alla destra o alla sinistra
l'uno dell'altro, ad esempio, Heads Pass the Ocean, Extend, Everyone Trade, allora l'azione di danza viene
completata separatamente da ciascun ballerino esterno con il vicino ballerino interno. Allo stesso modo, se la
call “Trade” è rivolta a sei o otto ballerini adiacenti, che quindi hanno altri ballerini direttamente a destra o a
sinistra, allora la call “Trade” viene eseguita dai gruppi di due ballerini individuati a partire dall'esterno verso
il centro. Ad esempio, considerare Heads Lead Right, Pass the Ocean, Girls Trade, Boys Trade. In ogni Trade, i
due ballerini coinvolti si trovano dallo stesso lato della fila. Qualche parola di aiuto può chiarire, ad esempio
"Each Side, Boys Trade". Vedi anche "Generalità: Modi per designare i ballerini: Centers / Ends".

## Partner Trade

### Formazione iniziale
Solo Couple

### Esempi di comandi
#### Partner Trade
#### Double Pass Thru; Leaders Partner Trade
#### Boys Partner Trade

### Azione di danza
Eseguire Trade

### Formazione finale
Couple

### Timing
4

### Stile
I ballerini fanno oscillare leggermente le mani unite all'indietro mentre rilasciano la presa. Questo li fa
girare nella direzione corretta mentre iniziano ad andare avanti.

### Comment
E' comune usare Partner Trade piuttosto che Trade per una Couple, ma entrambi hanno lo stesso
effetto.

L'utilizzo di Partner Trade aiuta i ballerini ad anticipare il passaggio della spalla destra.

Partner Trade è improprio quando i ballerini non sono adiacenti.

Nel 2017, il Mainstream Committee ha votato per limitare l’uso di Partner Trade solo a partire da una coppia.

## Couples Trade

### Formazioni iniziale
Two-Faced Line, One-Faced Line e Couples non adiacenti come descritto di seguito.

### Esempi di comandi
#### Couples Trade
#### Center 4, Couples Trade
#### Center Couples Trade
#### Outside 4, Couples Trade

### Azione di danza
Le coppie, lavorando ciascuna come un’unità, eseguono un Trade.

### Formazioni finali
Two-Faced Line, One-Faced Line e Couples non adiacenti come descritto di seguito

### Timing
Two-Faced Line, 6; One-Faced Line, 8; con tempi aggiuntive per le Couples non adiacenti

### Stile
Ogni coppia mantiene la propria presa delle mani. Da una Two-Faced Line, anche i ballerini centrali
mantengono la loro presa.

### Commenti
Due coppie possono fare Trade solo quando sono rivolte nella stessa direzione o in direzioni opposte.
Inoltre, ogni coppia deve trovarsi alla destra o alla sinistra dell'altra, ma non è necessario che siano adiacenti.
Se ci sono quattro coppie che sono direttamente a destra o a sinistra l'una dell'altra, allora l'azione di danza
viene completata separatamente da ciascuna coppia esterna con la vicina coppia interna.

I caller possono spendere qualche parola di aiuto, ad es. "Couples Trade by the right". Vedere i commenti per
Trade.

###### © 1994, 2000-2023 by CALLERLAB Inc., The International Association of Square Dance Callers.  È concessa l'autorizzazione a ristampare, ripubblicare e creare opere derivate senza royalty, a condizione che venga pubblicata la presente nota. È concessa la pubblicazione su Internet di opere derivate senza royalty, a condizione che venga pubblicata la presente nota. È concessa l'autorizzazione a citare parti o tutto il presente documento senza royalty, a condizione che venga inclusa la presente nota. Le informazioni contenute nel presente documento non saranno modificate o riviste in alcuna derivazione o pubblicazione